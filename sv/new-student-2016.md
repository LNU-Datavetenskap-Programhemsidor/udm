Informationen på dessa sidor vänder sig till dig som blivit antagen till programmet Utveckling och Drift av Mjukvarusystem 180hp vid Linnéuniversitetet i Kalmar, programmet bruka förkortas UDM. Till dig vill jag säga Välkommen!

Jag som skriver detta heter Jacob Lindehoff och är programansvarig för programmet. Jag tillsammans med ett stort antal lärare vill hälsa dig välkommen till tre riktigt lärorika år för dig såväl som för oss. På dessa sidor försöker vi samla all den information som du som ny student behöver. Har du några frågor så kan du ställa dem här som kommentarer alternativt maila, ringa eller kontakta mig på Twitter.

Som du säkert vet så går det att läsa utbildningen antingen på plats här i Kalmar eller på distans. Du som läser på distans behöver inte ta dig till Kalmar för några träffar, om du inte vill det vill säga.

Utbildningen startar den **29 augusti** (klockan 09.15) med välkomnande i Kalmar, jag räknar med att du som läser på campus är på plats då. Du som läser på distans kommer att kunna vara med live via en webbsändning. Har du ingen möjlighet att delta, varken på campus eller distans, så kommer informationen att spelas in och publiceras nedan efter det att aktiviteten genomförts.

## Programstart
Måndagen den 29 augusti, kl 09.15-10.15 <br/>
På plats: [Sal Kalmarsund (Brofästet Hotell &amp; Konferens, Kalmar Nyckel, Vänster vid huvudingång)](https://www.openstreetmap.org/#map=18/56.67850/16.35870)</a> <br/>
På distans: [Live](https://coursepress.lnu.se/kalmarsund)

### Inspelning av utbildningsstart
Kommer att presenteras här när den är genomförd.

###Introduktion, eller så kallad “Nollning”
För att få dig att trivas lite extra så kommer vår studentförening att anordna en introduktion under två veckor för dig och dina kurskamrater. Om du vill vara med på denna introduktion behöver du vara på plats i Kalmar redan veckan innan utbildningsstarten. Mer information om detta har du fått från/hittar du på studentföreningen [SPIIK](http://nollning.spiik.com/).

Väljer du att delta helt från distans så är inte just nollningen så mycket för dig, om det inte är så att du vill besöka Kalmar under just denna vecka och eventuellt lära känna några av dina nya klasskamrater.

##Schema
Den första utbildningsveckan är i mångt och mycket vigd till Den första utbildningsveckan är i mångt och mycket vigd till kursintroduktioner och information. Schemat för första perioden hittar du här:

[Schema för UDM Campus](https://se.timeedit.net/web/lnu/db1/schema1/riqwQQ7lY6XZ6qQyYp747ZY066Zcw5lQ9Z66765Q3YoQ63WQW3XZ8c1r20QqZWmQ5bq6Zo.html)

[Schema för UDM Distans](https://se.timeedit.net/web/lnu/db1/schema1/riqwQQ7lY6XZ6qQyYp707ZY066Zcw5lQ9Z66775Q3YoQ63WQW3XZ8c1r20QqZWmQ5bq6Zo.html)

##Hitta hit
Jag har sammanställt en enkel [karta över Kalmar Nyckel](http://www.hitta.se/LargeMap.aspx?z=2&mp=%3Cpts%3E%3Cpt%20i%3D%22http%3A//www.hitta.se/images/point.png%22%20y%3D%226283712%22%20x%3D%221533908%22%3E%3Ct%3EFri%20parkering%3C/t%3E%3C/pt%3E%3Cpt%20i%3D%22http%3A//www.hitta.se/images/point.png%22%20y%3D%226283591%22%20x%3D%221533935%22%3E%3Ct%3EFri%20parkering%3C/t%3E%3C/pt%3E%3Cpt%20i%3D%22http%3A//www.hitta.se/images/point.png%22%20y%3D%226283694%22%20x%3D%221533881%22%3E%3Ct%3EStudententr%E9%3C/t%3E%3C/pt%3E%3Cpt%20i%3D%22http%3A//www.hitta.se/images/point.png%22%20y%3D%226283651%22%20x%3D%221533940%22%3E%3Ct%3EReception%3C/t%3E%3C/pt%3E%3Cpt%20i%3D%22http%3A//www.hitta.se/images/point.png%22%20y%3D%226282972%22%20x%3D%221534480%22%3E%3Ct%3EL%E5gprishotellet%20Svanen.%3C/t%3E%3C/pt%3E%3Cpt%20i%3D%22http%3A//www.hitta.se/images/point.png%22%20y%3D%226283634%22%20x%3D%221533870%22%3E%3Ct%3EKalmar%20Nyckel%3C/t%3E%3C/pt%3E%3C/pts%3E) som är den byggnad i vilken vår utbildning är lokaliserad.
<iframe width="560" height="315" src="https://www.youtube.com/embed/WbZpbLA4DsU?rel=0&amp;showinfo=0" frameborder="0" allowfullscreen=""></iframe>

##Datorkonto
Ett av de viktigaste momenten för dig att så tidigt som möjligt ordna upp är att se till att du kvitterar ut ditt datorkonto. Med hjälp av kontot så kan du bland annat:

* Registrera dig på de kurser du ska läsa.
* Få tillgång till ett mailkonto som används för att göra viktiga utskick till dig.
* Få tillgång till speciella utbildningsresurser på andra tjänster som t.ex. GitHub.
* Kunna koppla upp din privata dator mot Universitetets nät.

Här hittar du [instruktioner för hur du hämtar ut ditt datorkonto](https://lnu.se/utbildning/under-studierna/it-och-support/studentkonto/). Har du möjlighet så försök ordna ditt datorkonto redan innan uppropet. För dig som läser på distans är det än viktigare att fixa datorkontot så fort som möjligt.

##Kurslitteratur
Det kan vara en god idé att beställa kurslitteratur till höstens första kurser redan nu. Då är du säker på att din litteratur levereras i tid.

De två kurser du kommer att inleda dina studier med är “[Grundläggande programmering](https://coursepress.lnu.se/kurs/grundlaggande-programmering/)” och “[Webbteknik I](http://medieteknik.lnu.se/1me321/)“.

Grundläggande programmering:
* http://eloquentjavascript.net/
Information kring kurslitteratur till denna kurs [hittar du här](https://coursepress.lnu.se/kurs/grundlaggande-programmering/kurslitteratur/).

*Frågor kring denna kurs besvaras av [Johan Leitet](mailto:johan.leitet@lnu.se) eller [Mats Loock](mailto:mats.loock@lnu.se).*

**Webbteknik I**:
[Information kring kurslitteratur till denna kurs hittar du här.](http://medieteknik.lnu.se/1me321/litteratur.htm)


*Frågor kring kursen Webbteknik I och dess litteratur besvaras av [Rune Körnefors](mailto:rune.kornefors@lnu.se).*

##Utrustning
Oavsett om du studerar på campus eller distans så ska du ha egen dator med till undervisningen. På distans går det bra med en stationär dator, men på campus behöver du en bärbar dator. Anledningen till detta är att det är väldigt svårt att få till en bra personlig utvecklingsmiljö på gemensamma datorer och den utvecklingsmiljö du kommer att arbeta i kommer att vara en otroligt viktig del av din utbildning. Det visar sig att oavsett om vi erbjuder datorer på plats i Kalmar så väljer de flesta studenter väldigt snart att skaffa egna datorer. För dig som läser på campus så kommer det att finnas ett begränsat antal fasta datorer i våra salar som du kan använda om du inte har möjlighet att skaffa en egen bärbar dator, men vi uppmanar dig ändå att investera i en dator då du kommer att ha en oerhörd nytta av denna under din tid hos oss. I Slack (se nedan) har du bra möjlighet att få svar på exakt vilken datortyp som kommer att passa just dig.

Ska du läsa utbildningen på distans så **kräver vi** förutom en dator också att du har tillgång till **webbkamera, headset** och en stabil internetuppkoppling.
Om du inte har webbkamera och/eller headset redan idag så rekommenderar jag att du införskaffar detta innan kursstart.
“Räcker det inte med den inbyggda mikrofonen i datorn?” Mitt svar är kort och gott: nej, av erfarenhet vet vi att detta ofta är en källa till dålig ljudkvalitet och problem vid redovisningar vilket också kan ställa till det för andra som är med i samtalet. Headset och webbkamera är det som gäller. Testa även att kamera och ljud/mikrofon fungerar redan innan kursstart.

### Utrustningskrav campus:
* Bärbar dator (med Windows, Linux eller OSX)

### Utrustningskrav distans:
* Dator (med Windows, Linux eller OSX)
* Headset (Mer information)
* Webbkamera (Mer information)
* Internetuppkoppling (Ej 3G)

##Programvaror
För att kommunicera med kursledningen och genomföra redovisningar etc. används ofta programvaran [Skype](http://www.skype.se/) som jag rekommenderar att du installerar och provar redan innan kursstart (om du inte redan använder den det vill säga).

För att sköta kommunikation i kurser, chatta med kurskamrater etc. så använder vi webbtjänsten [Slack](http://coursepress.slack.com/). Här har du en utmärkt möjlighet att få all hjälp du behöver i början av dina studier. Logga in redan idag! För att logga in krävs det att du skapar ett nytt konto på Slack med din [e-postadress](https://lnu.se/utbildning/under-studierna/it-och-support/studentmail/) som är kopplad till ditt datorkonto.
* [Skype](http://www.skype.se/)
* [Slack](http://coursepress.slack.com/)

##Hur ska jag förbereda mig?
Bästa sättet att förbereda sig inför utbildningen är att vila upp sig över sommaren för att sedan börja titta på kursernas webbplatser.
 * [Grundläggande programmering](https://coursepress.lnu.se/kurs/grundlaggande-programmering/)
 * [Webbteknik I](http://medieteknik.lnu.se/1me321/)

På kursernas webbplatser kommer du att hitta information om hur du på bästa sätt kan förbereda dig för respektive kurs.
Känner du dig otålig och kanske osäker på om du valt rätt så kan det vara en god idé att titta på någon av de MOOC-kurser som ges inom datavetenskap. Dessa kurser ger en introduktion till ämnet (computer science) och går igenom lite grundläggande programmering. Mycket kommer vi givetvis att repetera, men tidigare studenter har vittnat om att de tycker att dessa kurser gett dem en extra bra start på utbildningen. Återigen är det inget krav att titta igenom dessa utan se det som avancerad sommarlektyr om du är ivrig att komma igång.
Förslag på kurser att läsa:
* [Computer Science 101, Stanford Univeristy (Coursera)](https://www.coursera.org/course/cs101)
* [Introduction to computer science, (Udacity)](https://www.udacity.com/course/cs101)
* [Introduction to computer science, HarvardX (edX)](https://www.edx.org/course/harvardx/harvardx-cs50x-introduction-computer-1022#.U6rKB41_vfE)

*En MOOC (Massive Open Online Course) är kurser från Universitet runt om i världen som ges helt öppet och fritt. Du går igenom kurserna självständigt genom tillhandahållet material och självrättande quizz. I vissa fall skickar man in uppgifter som andra studenter rättar. MOOCS är normalt sett helt gratis och öppna för vem som helst att läsa men på vissa kurser kan avgifter förekomma.*

Förslag för att komma igång med javascript:
* [Learn JavaScript (Codeschool)](https://www.codeschool.com/learn/javascript)
* [Learn JavaScript (CodeCademy)](https://www.codecademy.com/learn/javascript)

*Online-kurserna ovan har delar som är gratis och som är utmärkta som en introduktion inför programmet.*

##Var kan jag få svar på frågor?
Enklaste sättet att få svar på frågor är genom att använda vår grupp i [slack](http://coursepress.slack.com/) (#udm) eller vår sida på [Facebook](https://www.facebook.com/utvecklingochdriftavmjukvarusystem). Det går även bra att skicka frågor på mail eller ställa frågor via Twitter. Jag försöker svara så gott jag kan från hängmattan under semestern! Har du frågor kring administration/registrering etc. så kan du också kontakta [Catrine Bramhag](http://lnu.se/personal/catrine.bramhag) som är vår studieadministratör.

Återigen, Välkommen till tre spännande och intressanta år!

/Jacob Lindehoff (jacob.lindehoff@lnu.se, @lindehoff)
